—2-.

Etenim materiam ille non exhausit qui planum manifes-
tumque fecit francogallicam poesim a Provincia originem
duxisse ἰ quandoquidem eam non vanae cuidam imagini vel
inani simulacro aequiparare possis, quod extenuatos Aquitaniae
poeseos colores replicet, sed vivaci potius propagini, qua
stirps antiqua in novos fetus reviviscat. Illa scilicet pulchritu-
dinis forma a Provincialibus primum concepta, nobile illud
dicendi amandique genus non ea die evanuit qua Ligerim

transvolavit. Imo, generosum poetarum proventum etiamtunc
seminare poterat, et revera seminavit.

Illi autem poetae certa similitudine inter se consociantur :
nec mirum, cum ex iisdem fontibus hauserint, idemque pul-
chri exemplar sectati sint. Atqui non indiscretius inter se per-
miscentur quam, in qualibet regione, lyrici unius ejusdemque
tempori53 nec facilius Ronsardum a Joachimo Bellaio‚ Aura—
tum a Thyardo discerneres : facies non omnibus diversa, non
una tamen, qualem solet esse aequalium poetarum. Commu-
nia autem de Amore argumenta unusquisque, diversis
modis interpretatus, diverse amplificavit : suus cuique singu-
laris habitus, sua cuique genuina vis; suum cuique, suapte
natura vigenS, ingenium.

Quam tamen opinionem neque ego manifesto probare
possem, neque tu manifesto redargueres. Manca enim atque
inchoata ad hodiernam diem remansit nostra veterum lyri-
corum cognitio : neque ea multo quam nos habes notiora.

Ecquis enim nostrum veteres istos poetas non ignorat? Quid?
cum duo millia centum et triginta poemata nobis tradita
fuerint, e quibus vix mille adhuc sint edita ¹. Quo autem pacto
plerumque edita? Sive apud, Germanos, servili et odiosa

1. Tot carmina recensuit G. Raynaud, Biblsographie des chansonniers
franfais.

