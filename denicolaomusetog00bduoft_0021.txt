viam adhuc impeditam indico et oculis prospicio, quarn non
nobis, posteris saltem, licebit percursare.

Nam, cum jam circa mille medii aevi carmina edita sint,
copia materiae nobis praesto est, incondita quidem, solida
tamen, qua futurum opus inchoare, futuras aedes fundare
possimus. Etenim hanc indigestam molem mens agitat quae-
dam, quae omnes illius aetatis poetas afflavit, neque arduum
est seriem communium omnibus argumentorum recognoscere,
et lyricorum thematum indicem perscribere.

Sic medii aevi lyrici exemplar et quasi archetypum tibi ani-
mo effingere potes, potes circumscribere intra quos fines
unusquisque illius aetatis poeta necesse revolvatur. Est enim
quolibet tempore, est circulus quidam sententiarum, morum,
affectuum, in quem gyrum nemo non compellatur, ex quo
nemo facile evadat.

Ubi autem hunc orbem duxeris, inquirere licebit utrum qui-
que lyricus lyricorum archetypum pari imitatione sit conse-
cutus; an intra certos istius circuli fines, minores circuli scri-
bendi sint, id est an minores creverint affinium poetarum
scholae et quasi familiae 3 imo an poetae exstiterint nonnulli
qui, per se stantes et a ceteris seclusi, archetypi εἰδώλῳ repu-
gnaverint, nedum serviliter consenserint.

Hanc quaestionem, deficientibus adhuc studiorum instru-
mentis, nemo hodie penitus explorare potis est 3 licet tamen
scrutari an res idonea sit, de qua quaeratur.

Quare hoc opusculo — quod futuris operibus quasi prae-
ludit — communi lyricae medii aevi poeseos norma et regula
primum definita, cum hoc lyrici poetae archetypo Nicolaum
Musetum et Cononem Bethuniensem conferam.

Quod si poetae isti inter se dispares evadunt, et communi

