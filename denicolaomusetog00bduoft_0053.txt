— 41 -.
Hic flebilem hiemis descriptionem :

Quant li dous estes descline‚
Que voi palir fuelle et flor,
Et li tens se deslumine ¹...

Nusquam quidem manus extrema accessit3 vix primis lineis
depicta sunt rura, avesque garruli, alauda vel fringilla‚ vel
silvestris luscinia quae « miserabile carmen integrat », vel vio-
laria quae oculos solvunt, et prima foliorum luxuria, et floscu-
lus in alba spina dehiscens, et herba aprili rore madida quae
sub sole aprili refulget. Velocior quidem lyricis nostris fuit in
pingendo manus, segnior autem in sentiendo animus : in his
tamen florum fasciculis, pristino rore uvidis, neque omnino ad
hodiernam diem marcidis, aliquid novi odorari licet : nempe
cum natura communicat poeta, cujus pectus, « reviviscente
lauro, simul reviviscit2, >2 senescente anno, pariter senescit.
Hortulus, rivus, frondes, avium concentuS, pauca quidem
haec sunt et pusilla. Haec tamen pauca, quantulacumque
tibi videntur, apud quot poetas, aliis temporibus, quanquam
bonarum artium curiosis, desiderares!

Quidquid id est, quibuscumque vitiis inquinata, vel quibus-
cumque dotibus ornata sit lyrica medii aevi poesis, hic sum-
mam et epitomen habes argumentorum a nostratibus poetis
repetitorum.

Quibus autem poetis vitio datum est quod omnium car-
mina « adeo inter se similia sint, ut si aliquot legem, universa
legisse tibi videaris »3 nam, si plerisque credas eruditis,
Radulfi Suessionensis carmina a Theobaldi Campaniensis car-
minibus uullo modo discerneres, nisi ad scribarum fidem con-

1. Aah„ coxxni.
2. Aah„ Lxxw.

