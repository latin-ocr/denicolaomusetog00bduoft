..53—

in Stenimacon obsidebatur, liberavit (§ 435, cf. § 469), sive
etiam captam Andrinopolim cum centum militibus servandam
accepit (§ 496). Imo, stat ante oculos, ab Henrico de Valen-
tianis depictus (ὃ 390), Cono atrox miles, armatura gravi
indutus, fortiter equo persedens, vi frigoris perustus : nam
cum bellum operose cum Lombardis gereretur, « Cono Bethu-
niensis iis mala precabatur qui commilitones tanto discrimini
objecerant, contendebatque eos vitae ‚futurae gaudia comme-
ruisse, qui, gelu quasi rigentes, tantos pro Deo cruciatus
tolerabant. »

In consiliis autem, meritus est ut disertus appellaretur (bien
eloquens), qua laude raro alius ante, in gallica saltem lingua,
ornatus erat ¹. Fuit autem, ut videtur, in dicendo, asper immi-
tisque. Quoties enim commilitones oratorem callidi pruden-
tisque ingenii desiderant, ad Gaufredum de Villaharduini
potius recurrunt, quoties autem res promptum ad asperiora
virum poscit, impotentem et nimium animi, Cononem advo-
cant. Cum enim Alexius tyrannus legatum misisset qui mili-
tes sacros ad pugnarn lacesseret, Corio, suadentibus ceteris
ducibus, se erexit, eumque iracundius respuit. Alio tempore,
cum quinque belli sociis electus est qui imperatorem in Cons-
tantinopoli provocaret. In dubiam sane aleam ibant, armis
cincti, per infestam urbem3 palatium tamen ingressi sunt.
Sedebant soliis imperator Alexius ejusque pater Isaacius; inter
quos uxor imperatoriS, soror regis Hungariae3 circumstabat
optimatum turba. Tum Cono Bethuniensis : « Nos, imperator,
ad te miserunt exercitus principes et Venetiae dux : quos scias
oportet operam tibi a se navatam crimini vertere... Etenim te

1. Vix incepto sacro bello, unus fuit e nuntiis qui a Balduino comite ad
Venetianum ducem missi sunt3 posterius et ille de pace cum Lombardis egit,
cumque Michali, Epirota tyranno (v. Henricum de Valentianis, §692).

