.-. 47 -.
Contre le douc tans de mai
Se doit chascuns esjo'i'r‚
Mais jou, qui cuer ai entir,
En plein iver chanterai ε
Pleuve et noif aussi kier ai
Con chans d’oisiaus a 0'1‘r¹.

Quid tum inde? Facetum quidem et bellum argumentum
ille invenit qui in pullulantes apud aequales poetas scatentesque
veris descriptiones princeps invectus est. At in medio aevo ea
inerat cuilibet sententiae vel cuilibet sensui gemmandi vis, ea
regerminationis et repetitionis facultas ut haec ipsa in locos
communes opprobria loci communes vicissim facta sint.

Neque diffiteor cantica illa, ut parum nova, ita tamen
venusta esse et lepida. Sed in iis ars deprehenditur, et ea qui-
dem paulo injucundior, quia in aperto nobis est Musetum mer-
cede scripsisse. Nam cum quis loco illustri ortus, sive Carolus
rex Siciliae, sive Petrus « malus Clericus », dux Britanniae,
versus facit, etiamsi nimia in iis similitudo taedium afferat,
tamen, quia vero amori forsan resonant, voluptatem quamdam
inde capimus. Licet enim id, quod fortasse re vera fuit, animo
fingamus et ante oculos proponamus. Sed quid sibi vult iste
miserrimi joculatoris in mulierem nobilem amor? quid ista
jusjurando obstricta fides? Nihil aliud ista esse manifestius
patet, quam verba et voces.

II

Ea igitur sunt, quae, quanquam venusta, si Nicolaus sola
versibus mandasset, unus e turba imitatorum esset. Ea ipsa

1. Mc'itzner, p. 42. Cf. H. L., 6433 Arda„ XLIII, CI, CLXXVII,
CCCXXXIII, CCCL, CDXLIX, CDLXXX, etc.

