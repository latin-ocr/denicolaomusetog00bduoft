CAPUT PRIMUM

QUID SIBI TRACTANDUM PROPOSUERIT HUJUSCE OPUSCULI AUCTOR.

Haud illepide dixit recentior medii aevi poeseos aestima-
tor: « Plerumque accidit ut stylo non scriptor modo, sed
homo totus significetur et nudetur. Si tamen decem medii
aevi lyricos inter se contuleris, non homines decem agnosces,
sed lyricum unum1. » Quod faceti hominis nec non fastidiosi
judicium judicia fere omnium communia in breve cogit et
et complectitur. Quippe de nostratibus medii aevi carminum
scriptoribus eruditi omnes fere ad unum idem sentiunt :
scilicet poetas istos, inter se germanissimos, indiscreta qua-
dam cognatione vultum eumdem, eamdem speciem retulisse3
neque lac lacti, neque ovum ovo similius. Nempe omnes
eosdem communes locos recantavere, quos ipsos, ad excogi-
tandum hebetes, ex alienis hortulis — scilicet ex Aquitania, ——
furati sunt. Imo, si recentissimo eidemque eximio critico
credas, « frigidissima putidissimaque opera Provincialium
imitati sunt, orta scilicet dogmatibus istis reconditis quibus
vena vel maxime jugis aresceret, imitatique sunt ea minimo
consilio, aemulatione servili, rudi tironum imperitia ². ))

Cui judicio, summatim aequo, iniquo tamen si rem accura-
tius recognoveris, non plane assentimur.

1. Cf. L. Passy, Biblioth. de l'Ecole des Chartes, t. XX, p. 1 τ « Le
style, a dit Buffon, c’est l‘homrne meme. Prenez dix trouveres lyriques :
vous ne trouverez pas dix hommes, mais un seul trouvere. »

2. Cf. Jeanroy, de nostratibus medii aevi poetis p. 116.

