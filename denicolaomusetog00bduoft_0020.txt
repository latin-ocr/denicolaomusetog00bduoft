- 8 ,-

summa diligentia excoluerit, Segraesium a Sarraceno, Raca-
num a Benserada, imo interdum Benseradani a Cornelio magno
discerneret? Nonne judici minus litterarum perito sermo ille
subridicule sonat quo amantes apud Cornelium utuntur,
sive Erastus loquatur, sive Melita, sive etiam Polyeuctus et
Paulina? At Pleiados nostrae poetis testimonium denuntio.
Innumera ad Olivam, ad Melinam, ad Deliam, ad Francinam,
ad Cassandram carmina collige : nonne primo adspectu
eosdem communes locos a Petrarca desumptos videntur ite-
rare? Propius tamen accede : in illis quoque species plures
deprehendere licebit3 facile Ioachimum Bellaium, utpote
humaniorem, ab alexandrinorum poetarum discipulo Remigio
Bellaquaeo discernes 3 Mauritium Scevam, abstrusum recondi-
tumque Platonis sectatorem internosces et eruditum libidi-
nosumque Thyardum. Quin etiam, si unius poetae, Ronsardi
· scilicet, amatoria evolveris, non servilem Laurae effigiem
sectantur et exscribunt Maria, Cassandra, Helene ι facile dis-
crimen sacies tum Mariae, rusticae, simplicis morbosaeque
puellae, tum Cassandrae, quam dominam luxuriosius cecinit
poeta, tum Helenes, quarn senex molliori et incorporali, ut
ita loquar, amore amplexus est1.

Pari modo, ubi plures francogallicorum lyricorum editiones
suppeditabunt, non in eadem perpetuo revolvi videbuntur illi
poetae quos ad hanc diem visu ac specie imprudenter aesti-
mavimus.

Hoc opusculo aliquid fortasse ad istum finem conferre licebit.
Mediocrem, fateor, personam Nicolaus Musetus sustinuit.
Neque ejus carmina permagni per se intersunt, neque is sum
qui quod exiguum est dilatare velim. At, Nicolao adjuvante,

1. Sic optime Paschalis noster: «A mesure qu’on a plus d’esprit‚ on
s’apercoit qu’il y a plus d’esprits originaux. »

