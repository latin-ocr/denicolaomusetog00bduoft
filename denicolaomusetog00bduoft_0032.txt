Quid inde collegimus? Prope eadem quae vir eruditissimus
P. Paris conjecit ε scilicet poetam nostrum incipiente saeculo
tertio decimo in Lotharingia et Campania floruisse3 utrum
circa a. MCLXXXV adolescens an circa a. MCCXXX senex
carmen Vademontii comiti dicaverit, anceps et incertum.

Quod autem genus vitae degendae sibi constituerit, e venus-
tis Nicolai versibusI satis perspicuum. Nam « ministerelli »
artem exercuit, vagi quidem, nec ulli patrono constanter additi,
non famelici tamen nec pannosi. Enimvero scurrilis vitae
miserias non omnino effugit : expertus est illustris ille « Pri-
vinensis et Tricassensis Academiae sodalis ³), expertus est
popinas quibus tesseris assidue luditur, et tabernarium qui,
pallio pignori accepto, nihil credit. Non tamen adeo miser ε
equus erat Nicolao nostro proprius, quo vectus « tolutim ad
malos patronos iret »; erant proprii lares, erat domi uxor,
quae, dum exspectabat conjugem, caste, ut casta Lucretia,
fusum versabat3 erant famulus et famula, crassique capones in
verubus coquendi.

1. Hoc confer poema, quod sic incipit :
« Sire cuenS, j'ai viele'
Devant vos, en vostre oste... »

