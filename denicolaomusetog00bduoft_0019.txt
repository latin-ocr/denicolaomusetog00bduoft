.- 7 ,-

Etenim, hoc animo attende : itidem medii aevi lyricis acci-
dit et quovis tempore, in quavis regione, cuivis lyricorum
scholae : nam sua cuique hominum aetati peculiaris lingua,
qua animi affectus expresserit. Nulla autem lingua tam rapide
hebescit et vetustate collabitur. Quo modo amorem et varios
animi sensus perceperint et expresserint majores, non plane
intelligunt posteri, si modo ad tertiam aut quartam progeniem
descenderis. Citissime illa, majoribus usitata, amandi dicen-
dique ratio senescit, obsolet‚ exanimatur; nam, ut exemplo uta-
mur, quis nostrum fictas historias quibus patres nostri aetatis
suae cupidines moresque descripsere hodie legere potest, nisi
scientia bene munitus et, ut ita dicam, historicorum apparatu
instructus? Nec priscis Tabulae ut aiunt Rotundae fabulis
alludo, nec septimi decimi saeculi libris quibus Astraea aut
Cyrus magnus aut Clivensis regina inscribuntur, neque etiam,
quanquam recentioribus, Juliae, sive ut eam designat auctor,
Novae Aloysiae, vel Corinnam sed ipsis alludo operibus Ludo-
vico Philippo regnante compositiS, quae ruinosa et vetustate
immatura dilapsa, jam hodierna die interpretes et grammaticos
desiderant. Attamen his libris mores aetatis suae expresserunt
non alieno sermone peregrini homines, sed nostra vernacula
lingua majores nostri, imo avi nostri, imo patres nostri. —
Quam citius autem vacillat et corruit lyrica poesis ἕ Quae pridie
amantes dixere, jam non intelligunt posterioris aetatis
amanteS, sed soli philologi! Inde fit ut omnes ejusdem sae-
culi lyrici saepissime eamdem cantilenam recantare videantur :
nam suetam elapso saeculo sentiendi dicendique modum
vix summatim percipimus. Quis adeo subtilis et emmunctae
naris est ut Catullum a Tibullo, Tibullum a Propertio primo
adspectu discernat?Nonne simillimi primum Tibullus Proper-
tiusque videntur, sicut Cono Bethuniensis et The obaldus
Campaniae comes? Quis, nisi Ludovici tertii decimi tempora

