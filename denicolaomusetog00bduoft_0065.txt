- 53 -
que, coronati tempora floribus, choros agitant, et ad tibias
tympanaque dicunt cantica, sive miles in certamine calcaria
subdit equo ac lancea strenue hostem ferit... » Quod si totum
carmen relegas, et ex iis sententiis, quae parum inter se cohae-
rent, ut decet lyrica, et ex illo calore, nescio quid Horatia-
num redolet :
...Ut melius quidquid erit pati,

Seu pluris hiemes, seu tribuit juppiter ultimam,

Quae nunc oppositis debilitat pumicibus mare

Tyrrhenum! Sapias, vina liques, et spatio brevi

Spem longam reseces! Dum loquimur, fugerit invida

Aetas! Carpe diem, quam minimum credula postero!

V.

Quid vero? Hilaritas‚ vis, risus, haec omnia lepidi homi-
nis sunt, atque, ut dicitur, festivi capitis potius quam poetae.

Sed interdum altiore quodam instinctu Nicolaus tactus est.
Duo sunt carmina, quibus ei litterarum generi, quodam modo
vulgari et trito, quod ad pastores spectat (gallice : pastourelle),
decus addiderit. Illa profecto idyllia, quibus miles puellam ovium
custodem amans inducitur, dum haec per jocum resistit, pas-
tor contra rivali dolet, exquisita plerumque arte composita
sunt, ita ut haud facile discernas utrum magis admiranda sit
similitudo ista, quae generi ipsi inhaeret, an mira illa diversi-
tas, qua in operum coloribus variandis poetae nostri usi sunt.
Utcumque res se habet, semper ante oculos rustica puella cum
ovibus apparet. Hoc autem apud Nicolaum novum est, quod
Marionem et leobinum, Perrinettam ac Pet-riuum missos facit.
Mensis quidem apud eum quoque maius est, ver novum, hora
matutina, pomarium floribus distinctum, ubi avium cantu e

