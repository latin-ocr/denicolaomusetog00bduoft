*35-

insitum : nam cum ab amante patiens difficilisque initiatio,
lentus ad virtutem progressus desideretur, cum servile Amo-
ris praeceptis obsequium exigatur, quid consectarium? Nempe
apud veteres poetas Amor non animi libido habetur, sed ars
et doctrina. Leguleia autem ars, formularia et scrupulosa, quae
minutiores caerimonias statuit pusillaque curat, ritui, prae-
scriptis, officiis adstricta. — Aliam quidem nostris temporibus
lyricae poeseos imaginem animo concepimus z scilicet in media
mundi sede locata est, tanquam orbis umbilicus, mens poetae,
t< mens illa crystallina, ›> ut recentior dixit vates, quae varias
vocum rerumque imagines, ut « sonora echo )) replicet. Vetus
contra medii aevi lyricus, Amoris servus, in verba magistri
jurare addictus, semper sui compos, non proprios animi impe-
tus libere expromit, sed, ut ita dicam, secundas agit.

IV

Attamen, num quis infitias ibit plurimas dotes easdemque
grata novitate pollentes ab hujus aetatis lyricis in nostras lit-
teras primum adscitas fuisse et infusas?

Imprimis enim habe ante oculos feritatem istam epicorum
poematum, quae sola, quoad lyrica poesis apud Septentrio·
nales repsit, majorum nostrorum rudes animos rudibus
illecebris delenivere. Respice heroica illa, grandia quidem
quoties bellatricem iracundiam spirant, vulgaria autem in
mollioribus pectoris sensibus exscribendis, et quasi puerilia.
Occurrant tibi tot feminae rudi tironum imperitia ab epicis
depictae : non uxoribus quidem alludo, nec matribus, nec
generosae illi comitis Guilhelmi uxori, nec magnanimae
Radulphi Cameracensis matri, sed puellas memoro, simplicis-
sima belluinaque cupidine calentes, et quasi innocenter luxu-

