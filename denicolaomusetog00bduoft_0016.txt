.- 4 —
carmen unum a Parny compositum referat, unum a Bertin,
unum a Gresset, unum a Colardeau, unum a Gre‘court, unum
a Malfilcitre‚ unum a Boufflers, nonne similem paremque vultum
referent isti, cognati quidem, diversi tamen poetae ? Ut exempla
pauca, sed mea quidem sententia gravia, conferam, e duo
et triginta carminibus quae nobis ab eximio poeta Guilhelmo le
Vinier tradita sunt, septem aut octo solus Brakelmannius edidit;
et ita edidit ut ea commodius libentiusque in ipso Bernensi
codice legeres. Theobaldi Campaniae comitis, quanquam
celeberrimi totius scholae poetae, nulla exstat editio quae
meram mediocritatem non redoleat. Johannis Erardi quinque
et vinginti carmina, Petri d'Angecourt triginta et unum,
Moniot Atrebatensis quinque et quinquaginta exstitere : quae
quis unquam legit? Quis fuit Iohannes ille Erardus? Quis
Petrus d'Angecourt? Quis Moniot Atrebatensis? Sunt nomina,
praetereaque nihil. ’

Itaque (cum, hodierna die, studiosissimorum eruditorum
munere, qui codices omnes nuper descripserunt1, via tandem
nobis facilior munitur) ineluctabili modo instat ut medii aevi
lyricorum editiones quam plurimae in lucem proferantur.
Instat ut, in unaquaque editione, stricto philologorum more
discernamus quae carmina merito, quae immerito huic atque
illi auctori adscripta sint, quo tempore, in qua regione
unusquisque poeta vixerit. Instat ut monumentum a Paulino
Paris exactum substruamus². Quod munus Nicoloo Muset0‚
cujus carmina ad lianc diem usque inedita jure haberi possunt 3,

pro viribus meis praestiti.

1. G. Raynaud‚ Bilaliogmphie des chamonnim-sstansais. —- Schwan, die afz.
Liedcrhandschrzften, Ι 835.

2. Histoire litte'rairede la france, t. XXIII.

3. Nostri quidem poetae carmina jam typis mandavit P. Tarbe (Chan-
sonniers de Champagne, 1850). De quo sic sensit A. Jeanroy : « Nullius

