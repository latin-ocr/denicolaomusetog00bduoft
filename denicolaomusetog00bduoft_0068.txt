CAPUT QUINTUM

DE CONONE BETHUNIENSI CUM NlCOLAO COMPARATO

Non plus decem cantiones hujus poetae exstant, in summa
versus quadringenti¹ ε pauci quidem, si de ingenio poetae
existimare velis. Atqui, si Cono, cum Nicolao collatus, ima-
ginem poetae nostro proxime similem refert, si versibus illis
paucissimis nihil videtur inesse quod ingenium ad carmina
condenda praeditum significet, si fragmenta Cononis poema—
tum, trunca licet, neque novitate quadam neque peculiaribus
virtutibus unquam nos ad admirationem compellunt, fatebor
ipse et concedam ε omnes prorsus medii aevi lyrici, per sae-
culum unum et dimidium, unam, ut ita dicam, et eamdem
cantionem versibus semper rescripserunt.

Siquidem, ut ex historiae monumentis percipi potest, Cono
ille Bethuniensis, inter Sully nostri propatruos annumeranduS,
non fuit homo sine sapore, comptus et pulchellus, versicu-
lorum ante omnia studiosus. Fuit contra vir fortissimus, vere
dignus qui eodem bello, quo Gaufredus de Villaharduini‚ mili-
taverit. Eorum militum qui Orientale imperium in potesta-
tem suam viriliter redegerunt quasi exemplar exstitit. Juvenis
adhuc, curn aequales ad bellum Saladino denuntiandum mor—
dacibus et aculeatis carminibus movisset, anno MCLXXXVII
Philippi Augusti commilito fuit, et confecta brevi infaustaque
militia, cum rege in patriam victus rediit. Sed ubi primum

1, Optima usus sum editione a juveni eodemque eximio erudito Axel

Wallenskold nuper procurata (Clmnsons de Conon de Be'thzme, edition critique,
Hclsingsoxs, 1891).

