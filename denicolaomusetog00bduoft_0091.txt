3) Tertium exemplum in carmine quod ipse primum typis
mandavit (Car me conseillie's‚ Jehans, se Diem vos voit1) Jeanroy
animadvertit : quo autem versu, indicare omisit.

Cum tamen hoc poema perscrutanti nullus obversetur hen-
decasyllabus qui cum regula Ι vel II non plane consentiat,
hoc tertium exemplum, utpote inane, diducere licebit. Num-
quid autem significant reliqui duo versus? Minime equidem.
Imprudenter enim Jeanroy horum carminum editoribus
(Bartsch et Scheler)‚ confisus est ἰ uterque enim, impositarum
hendecasyllabis regularum ignarus, ratusque hosce locos
scribarum temeritate mendis inquinatos fuisse, lectiones codi-
cum, quanquam optimas‚ neglexit, ancipitesque suspiciones
easdemque pravas in textum recepit. Si enim apparatum criti-

cum a Schelerio instructum contuleris, animadvertes verbum
tel a scriba non exaratum fuisse, sed ab editore textui additum
fuisse3 pari autem ratione, quod ad alterum versum spectat,
in codice legitur di pro diras, quam pravam conjecturam
Bartschius inique auguratus est. Hae sunt codicum lectiones :

Las! por coi me fait la be —— le mal sentir?...
Et si me di a cele —- qui m'a trai’s2...
Cum eae lectiones regulis Ι et ΙΙ plane conveniant, patet
Jeanroy, dum tertiam legem excogitabat, aliquantulum somno
indulsisse :

...quandoque bonus dormitat Homerus.

Omnes Nicolai versus alterutri legi respondent, tribus
tamen exceptis (1, 11, 17), quos quidem, cum unico codice

sint asservati eodemque naevis saepius corrupto, haud temere
emendares,

1. Cf. G. Raynaud, Bibliogr. des chaus„ n0 1775.

2. Hic caesuram habes quam lyricam dicunt. Cf. hunc Nicolai versum .
C’est bien drois que j'en face - sa volente'.

