CAPUT SEXTUM

DE SERMONE NICOLAI ANIMADVERSIONES

Utrum omnia quae infra excusa publicavimus carmina nos-
tro poetae jure, an prava scribarum temeritate adscripta sint;
imo etiam, utrum iis indiciis, quae de Nicolai dialecto colli-
gere licet, indicia jam supra de ejus patria et tempore relata
corroborentur an infirmentur, insequentibus nonnullis ani-
madversionibus pro virili parte nostra percontari libet.

Quoniam Nicolai nomen in ipso quatuor carminum textu
insertum occurrit (scilicet in carminibus I, IV, X, XI), si
modo respexeris scribas inertius plerumque operi incubuisse
quam ut ex libidine versus refecissent et, ad majorem poetae
nostri gloriam, Museti nomen carmini inclusissent‚ sane con-
cedes haec saltem quatuor poemata a Nicolao exarata fuisse.

Cum autem cetera octo carmina auctori nostro assigne-
mus scribarum fide qui codicum margini ejus nomen, forsi-
tan temere, inscripserunt, ambigitur an ea poemata Nicolaus
jure sibi vindicare possit1.

Quae cum ita sint, quaestiuncula nobis sic instituenda est
ut consonantes versuum exitus in quatuor carminibus Museto
jure fidenterque adscriptis seorsus glomeratos conferamus
cum consonis ceterorum carminum vocabulis.

1. Quaedam carmina codicibus Nicolao adjudicata sunt omnibus ; qua—
tuor (111, VI, VII, VIII) poemata codex bernensis ΒΞ signatus Nicolao‚ pari-
sinus autem liber Pb1² signatus incerto auctori imputavit; nullum autem
e duodecim carminibus diversi codices diversis auctoribus (ut saepe accidit)

tribuere. 5

