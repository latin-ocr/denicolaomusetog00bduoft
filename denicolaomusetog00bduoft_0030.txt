,Ῑὸ-

Cum ex altero loco, de quo supra diximus, constet Nico-
laum in orientalibus Galliae provinciis aetatem egisse, sequitur
ut Lotharingiae ducissam his versibus memoraverit, et, si
doctissimo viro P. Paris credideris, ducissam Agnes, filiam
Theobaldi I comitis Barrensis et uxorem Ferri H. Quam
incertam praesumptionem prospero casu comprobare potis
sum z quippe cum Nicolaus et Jacobus quidam Ambianensis
poeticum certamen alternis versibus inierint (quod infra
edidi, XI), patet indicia quae de istius poetae ternpore colle-
geris, Nicolai tempori, utpote Jacobo Ambianensi aequalis
familiarisque, pariter convenire. Quae cum ita sint, his Jacobi
Ambianensis versibus attende ¹ :

Chanter m‘estuet quant contesse m'en prie...
Contesse, en vos ait tant biens honorance [Ρ]
Ke, s‘on persoit les honors, les vassiences,
En vos deust estre corone assise :

Mais, se si n'est, el ciel vos soit promise!
Ferris, c’Amors ait bien en remembrance,
Tost oblieis tous mals, toute grevance...

Liquet hunc Ferri istius comitissae conjugem fuisse ε nam
cum utrumque uno carmine ad amorem hortaretur, procacem
ob linguam sane poenam commeruisset humilis joculator, si
forte comitissae alienique viri nomina temere conjunxisset.
Inde verisimile evadit Nicolaum Jacobumque eamdem patro-
nam celebravisse, uxorem scilicet Ferri cujusdam, Lotharin-
giae ducis2.

Inter Lotharingiae duces, ceteris necessario neglectis, duo
respiciendi : sive Ferri I, sive Ferri II.

1. Vide Brakelrnann, Archi-v, no cvn.
2. Comitissae quidem, non ducissae Jacobus Ameniensis allusit : at
Agnes, Barrensis comitissa, Lotharingiam non ante annum MCCVII tenuit.

