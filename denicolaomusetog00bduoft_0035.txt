Nec opus arduum conamur, nec omnino novum : nam
haec nostratum lyricorum placita jam plures edisseruere, sed
plerumque detorsere : sive, incipiente nostro saeculo, illam
de amore doctrinam plus aequo extulerunt et fucatis coloribus
concinnaverunt eruditi1‚ sive nostris temporibus, faceta ironia
et bella, eamdem in ludibria verterunt2.

H.

Tota ex nonnullis principiis lyrica medii aevi poesis cons-
tat et pendet : ubi primum ea primordia mente cepisti, tot
varia, quassata et disjecta argumenta ordinantur aliaque cum
aliis nectuntur. Quae autem sunt ista principia?

Scilicet amor vis est quaedam in amantis arbitrio et volun-
tate insita. Non de ineluctabili illa potentia agitur quae (ut
apud Graeciae et Britanniae poetas solet) fato et necessitate
in pectus obrepit, animum fatigat, urget, debellat. Hosce
Sophoclis versus nullus nostrorum lyricorum intellexisset,
nedum probavisset ε

’Έρως ἀνίκατε μάχαν,
’Έρως, ὃς ἐν κτήμασι πίπτεις,

ὃς ἐν μαλακαῖς παρειαῖς

νεάνιδος ἐννυχεύεις,

φειτᾷς δ’ὺπερπόντιος ἐν τάγρενόμεις αὓλαῖς·
καὶ σ’ οὔτ’ ἀθανάτων φύξιμος εὒέεὶς

οὔθ’ ἁμερίων ἐπ’ ἀνθρώπων, ὁ δ’ἕχων μέμηνεν.
Σὺ καὶ δικαίων ἀδίκως

φρένας παρασπᾷς ἐπὶ λώὸᾳ·....

...ἄμαχος γὰρ ἐμπαίζει θεὸς ’Λφροὲίτα 3.

1 . Ut Raynouard.
2. Pace amici mei Jeanroy dixerim.
3. Antig.‚ 781.

