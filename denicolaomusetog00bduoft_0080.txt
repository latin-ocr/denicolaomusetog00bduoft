in litteram z exit. Inde conjectura augurari licet utramque
vocem apud Musetum pariter sonuisse, quanquam in carmine
V nomina in s desinentia, exclusis ceteris, consociantur (che-
tis, vis, entrepris, paradis).

VI.) In nominibus per -ellum et s exeuntibus, littera l nonin
vocalem conversa est, ut apparet ex verbis broutels, oisels, bel,
quae in versuum clausulis cum verbis ut estel coeunt.

VII.) Syllabarum numerum uniuscujusque versus compu—
tanti constat vocalem e pertinaciter perstitisse, in verbis scilicet
ut triche'or, Μακέων, etc...

VIII.) Adde quod regulae quae ad nominum verborumve
declinationem pertinent strictissime ubique servatae sunt, uno
excepto versu (XII) :

Et ge qui sui bien pare,

ubi tamen formam pare's legere potes, cum saepius in hoc car·
mine poeta ultimas syllabas inter se non plane consonas admi-
serit.

Quorsus haec pertinent? Nempe iis emanat indiciis, quan-
quam haud adeo certis, nihil obstare quin duodecim de qui-
bus agitur carmina uni et eidem poetae adjudicemus. Imo, iis
animadversionibus ea confirmantur quae de Museti natali
origine et tempore supra sumus augurati. Scilicet dialectos
illaquam in iis poematis deprehendimus, non privatissimis
signis peculiariter distincta, sermonis Campaniensis speciem
exprimit, et cum sermone Christiani Tricassensis satis consen·
tit. Cum autem leges quae ad declinationem spectant incor—
ruptae et integrae perstiterint, fit verisimile ea poemata inci-
piente tertio decimo saeculo scripta fuisse.

Hoc igitur stabilito, quam decet in edendis hisce carminibus
rationem potissimum sequi, quod ad singulorum vocabulo-
rum formam scripturamque pertinet?

