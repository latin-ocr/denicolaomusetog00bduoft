„24-

Nullo enim modo Ἔρωτα zaffari-,spx coluere veteres nos-
tri poetae, nec Venerem, immanem illam deam, quae nun-
quam satiata praedae haeret innixa. Amor (si nostris credas
poetis) propensio est quaedam, praepotens quidem, ratione
tamen libere accepta, et qua ad pulchra et bona allicimur.
« Nunquam, ait Christianus Tricassensis, venenatum poculum
hausi quo Tristanus infectus est t attamen, sola suadente
voluntate, vivacius amo quam ille amavit1. » Ergo nemo amat
nisi amori prius sponte assensus est ac libenter manus dedit.
Nullum apud medii aevi lyricos perniciosae dominae exem-
plar reperias, apud recentiores scriptores satis tritum, quae
amantem turpi et inenodabili vinculo constringit, probroso
jugo premit. Nam illa sola amatur quae dignissima est quae
ametur, et amatur perinde utcumque animi dotibus, liberali-
tate, fide, comitate praepolleat. Non quia dominam proditionis
nunquam arguerunt medii aevi lyrici ε sed quoties hoc thema
repetunt, toties eodem carmine perfidae valedicunt. Ubi frau-
dem suspicantur, priscum amicitiae pactum denuntiant et
dirimunt. Hoc iners et servile amandi genuS, quo sincerus
insincerae alligatur, respuere, vel potius ignoravere. Non
medio aevo accidit — quanquam haec est pervulgata erudito-
rum opinio — ut femina, numinis instar in coelum elata,
quasi consecratione diis aequaretur. Sunt maleficae, sunt sper-
nendae et revera spretae feminae. Non feminam, utpote
natura bonam, cultu honoravere medii aevi homines, sed
dominam, ex definito bonam ε nam ea sola amatur cujus excel-
lentia, libero mentis consensu, prius agnita.

1 . Onkes del bevrage ne bui
Dont Tristans fu empoisonnes ;
Mais plus me fait amer que lui

Amors et bone volentes.
(Wack‚ p. 18.)

